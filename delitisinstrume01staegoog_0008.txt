editione exstitisse aperte docuit Christius,¹ ita multis aliis
locis, quos tamen non jam investigare possumuS, formulas
ex antiquioribus editionibus in novas transiisse existimo.
Oontra posterioribus temporibus grammaticis et rhetoribus,
qui nonnullis orationum nostrarum in exercitationibus scho-
larum utebantur, ad res illustrandas melius esse videbatur
formulas quam plurimas in libris exstare. Quare multis
loeis, quibus genuinae formulae exciderant, ant de suo
finxerunt, verbis oratoris vel fortasse notis scholiastarum usi,
aut ubi formulas, maximeque leges atque decreta, apud
priores scriptores qui eas collegerant, ut apud Craterunn,²
cujus liber συναγωγὴ ψηφισμάτων saepius ab Harpocratione
atque Stephano Byzantino nominatur, seruatas reperiebant,
inde in orationes transtulerunt.

Inter formulas igitur nunc in codicibus manuscriptis
exstantes tria discernenda sunt genera, unum quidem for·
mularum, quae genuinae et jam ab oratore ipso additae
sunt, alterum earum, quae ex tabulario publico translatae
genuinae quidem sunt, scd ex parte ab eis lociS, quibus
insertae sunt, alienae, tertium earum, quae posteriore demum
tempore fictae sunt. Quorum generum cnjus quaeque for-
mula sit, dijudicare non possumus, nisi argumentum et
sermonem accuratissime examinamus, neque si de unius
ahcujus fide dubium sit, de altera inde quidquam colli·
gere licet³

lnter eas orationes, in quibus litis instrumenta inserta
exstant, reperiuntur orationes adversus Neaeram et adversus
Stephanum posterior, quarum tamen formulas omnes in
plerisque editionibus uncis inclusas esse video. Quae res

¹ cf. Christii commentat. deAtticiana Demosthenis editione, quae
exstat in actis acad. Bavar. a. 1882 ol. Ι, vol⁴ 16.
² Alios ejusmodi libros enumerat Schnlinus, comparatio testamenti

graeci et romani. Basileae 1882 p. 4.
³De tota hujus quaestionis historia uberius disseruit Kirehnerus

in praefatione dissertat-ionis suae: de litis instrumentis, quae exstant
in Demosthenis quae fertur in Lacritum et priore adversus Stephanum
orationibus. Halis Saxonum 1883.

 

